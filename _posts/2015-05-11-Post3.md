---
layout: post
title: Gräs och sköna dagar 
date: 150511
---
Nu har gräset börjat växa ordentligt och hästarna är lyckliga för dom små grässtråna som dom hittar i hagen. Det är tråkigt bara att dom inte kan
äta obehindrat, men det skulle vara för farligt. Dom får nöja sig med att vi betar dom en stund när vi ridit.
Det är verkligen den skönaste perioden på hela året just nu, det börjar bli varmt, men insekterna har inte riktigt hittat fram än.  
Och det är ljust fram till sent på kvällen, så att rida efter jobbet är inget problem.
Jag har även vågat låna ut Doris till två tjejer som hjälper till med dom andra hästarna här i stallet, och hon har skött sig exemplariskt, 
jätteroligt. Det underlättar förhoppningsvis för både mig och Doris så att hon kan få motionera mera.


![Doris och gräset]({{ site.baseurl }}/images/20150511_gras.jpg)

